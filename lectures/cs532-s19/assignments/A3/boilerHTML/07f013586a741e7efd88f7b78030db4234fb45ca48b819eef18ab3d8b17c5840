फुल स्कोरकार्ड
जम्मू-कश्मीर: 20 साल में सबसे बड़ा आतंकी हमला, CRPF के 37 जवान शहीद, 10 बड़ी बातें
जैश ने काफिले पर फिदायीन हमला करने वाले आतंकी आदिल ऊर्फ वकास का वीडियो जारी किया. वीडियो में दक्षिण कश्‍मीर के काकपोरा के रहने वाले वकास जैश के झंडे के आगे बैठा हुआ दिख रहा है.
News18Hindi Updated: February 15, 2019, 8:17 AM IST
घटनास्थल की तस्वीर
News18Hindi Updated: February 15, 2019, 8:17 AM IST
जम्मू-कश्मीर में 20 साल में सबसे बड़ा आतंकी हमला हुआ है. पुलवामा में गुरुवार को अवंतीपोरा के गोरीपोरा इलाके में सीआरपीएफ के काफिले पर आतंकियों ने IED से हमला किया और फिर ताबड़तोड़ फायरिंग की. इस आतंकी हमले में सीआरपीएफ के 37 जवान शहीद हो गए हैं. कब क्या हुआ, ये है इस घटना की अब तक की 10 बड़ी बातें
1. केंद्रीय रिजर्व पुलिस बल के 2500 से अधिक जवान 78 वाहनों के काफिले में जा रहे थे. जिनमें से ज्यादातर अपनी छुट्टियां बिताने के बाद वापस लौट रहे थे. जम्मू कश्मीर राजमार्ग पर अवंतिपोरा इलाके में लाटूमोड पर इस काफिले पर घात लगाकर हमला किया गया.
2. ये काफिला जम्मू से तड़के साढ़े तीन बजे चला था और माना जा रहा था कि इसे शाम तक श्रीनगर पहुंचना था. सीआरपीएफ के महानिदेशक आरआर भटनागर ने बताया कि ये एक बड़ा काफिला था और करीब 2500 सुरक्षाकर्मी अलग-अलग वाहनों में जा रहे थे. ये हमला श्रीनगर से करीब 30 किलोमीटर दूर हुआ. धमाका इतना जबरदस्त था कि बस के परखच्चे उड़ गए.
3.पुलिस ने आत्मघाती हमला करने वाली कार को चलाने वाले आतंकवादी की पहचान पुलवामा के काकापोरा के रहने वाले आदिल अहमद के तौर पर की है. उन्होंने बताया कि अहमद 2018 में जैश-ए-मोहम्मद में शामिल हुआ था.4.घाटी लौट रहे जवानों की संख्या ज्यादा थी क्योंकि राजमार्ग पर पिछले दो-तीन दिन से खराब मौसम और दूसरे प्रशासनिक कारणों से कोई आवाजाही नहीं हो रही थी. आम तौर पर काफिले में करीब 1000 जवान चलते हैं लेकिन इस बार जवानों की कुल संख्या 2547 थी. अधिकारियों ने बताया कि सड़क पर रास्ते को परखने के लिए एक टीम को तैनात किया गया था और काफिले में आतंक निरोधक बख्तरबंद वाहन मौजूद थे.
5. इस हमले की जिम्मेदारी आतंकी संगठन जैश-ए- मोहम्मद ने ली है. न्यूज18 के हाथ एक ऑडियो क्लिप लगा है. ये ऑडियो क्लिप 5 फरवरी को पाकिस्तान में हुए 'कश्मीर दिवस' कार्यक्रम का बताया जा रहा है. 5 फरवरी को पाकिस्तान में कई आतंकी संगठनों और राजनीतिक दलों ने मिलकर 'कश्मीर दिवस' मनाया था. इस मौके पर जैश-ए-मोहम्मद का एक आतंकी खुलेआम भारत को दहलाने की धमकी दे रहा है.
6.जैश ने काफिले पर फिदायीन हमला करने वाले आतंकी आदिल ऊर्फ वकास का वीडियो जारी किया. वीडियो में दक्षिण कश्‍मीर के काकपोरा के रहने वाले वकास जैश के झंडे के आगे बैठा हुआ दिख रहा है. उसके आगे ग्रेनेड और अत्‍याधुनिक राइफलें रखी हुई हैं. वीडियो की शुरुआत करते हुए वह कहता है, 'जब तक यह वीडियो आप लोगों तक पहुंचेगा उस समय मैं जन्‍नत में मजे लूट रहा होऊंगा. मैंने जैश ए मोहम्‍मद में आतंकी के रूप में एक साल बिताया और यह मेरा कश्‍मीर के लोगों के लिए आखिरी मैसेज है.'
Loading...
7.इस हमले को उरी के बाद अब तक का सबसे बड़ा धमाका बताया जा रहा है. जानकारी के मुताबिक, करीब एक हफ्ते पहले खुफिया एजेंसी ने संसद भवन पर हमले के दोषी अफजल गुरु और जेकेएलएफ के संस्थापक मोहम्मद मकबूल भट्ट की फांसी की बरसी (9 फरवरी) को लेकर अलर्ट जारी किया था. इसमें साफ कहा गया था कि आतंकियों ने हमले का प्लान बनाया है. खुफिया एजेंसियों ने कहा था कि आतंकी जम्मू-कश्मीर में सुरक्षा बलों के काफिले और उनके आने जाने के रास्ते पर IED से हमला कर सकते हैं.
8.पीएम मोदी ने हमले को कायरतापूर्ण बताते हुए कहा है कि शहीदों के बलिदान को व्यर्थ नहीं जाने दिया जाएगा. ट्विटर पर अपनी प्रतिक्रया देते हुए पीएम मोदी ने लिखा, "पुलवामा में सीआरपीएफ कर्मियों पर हमला निंदनीय है. मैं इस नृशंस हमले की कड़ी निंदा करता हूं. हमारे बहादुर जवानों का बलिदान व्यर्थ नहीं जाएगा. पूरा देश बहादुर सैनिकों के परिवारों के साथ कंधा से कंधा मिलाकर खड़ा है. घायल जवानों के जल्द ठीक होने की उम्मीद करता हूं."
9.इस घटना पर केंद्रीय गृहमंत्री राजनाथ सिंह ने गुरुवार को जम्मू कश्मीर के राज्यपाल सत्यपाल मलिक से बातचीत की और सीआरपीएफ के काफिले पर आतंकवादियों के घातक हमले के बाद की राज्य की स्थिति का जायजा लिया. राजनाथ ने बिहार में शुक्रवार का अपना कार्यक्रम भी रद्द कर दिया है. खबर है कि वह जम्मू कश्मीर जा सकते हैं.
10. आज सुबह सुरक्षा मामलों की कैबिनेट कमिटी (CCS) की बेहद अहम बैठक होगी. सूत्रों के मुताबिक सुबह 9:15 बजे होने वाली इस बैठक में कई अहम फैसले लिए जा सकते हैं.
ये भी पढ़ें:
